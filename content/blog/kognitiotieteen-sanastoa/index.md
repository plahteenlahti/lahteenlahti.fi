---
title: 'Kognitiotieteen sanastoa'
date: '2019-10-20'
draft: true
---

Tämä sanasto on alunalkaen laadittu Cog101 Johdatus kognitiotieteeseen monisteeseen (laajennettu vähitellen)

### Abduktio

Päättelymuoto, jossa johtopäätöstä perustellaan sillä, että sen avulla voidaan selittää premissit, tai yleisemmin ottaen saatavilla oleva todistusaineisto. Tämän takia abduktiota kutsutaan usein "päättelyksi parhaaseen saatavilla olevaan selitykseen" (tämä muotoilu - ja itse sana "abduktio" - on peräisin C.S. Peirceltä, pragmatisti tieteenfilosofilta ja loogikolta 1800 luvun lopulta).

Yleisesti abduktiivinen päättely etenee seuraavasti:

Yllättävä tosiasia P on todettu.
P ei olisi niin yllättävä, jos hypoteesi h olisi tosi (h selittää p:n)

---

Siis: h on tosi.

Abduktiivisessa päättelyssä johtopäätös ei seuraa loogisella väistämättömyydellä premisseistä, vaan se voi olla epätosi vaikka kaikki premissit olisivat tosia, eikä abduktiivinen päättely siten ole deduktiivisesti pätevää.

Vaikka abduktiivinen päättely ei ole loogisesti pätevää samalla tavalla kuin deduktiivinen päättely, se on kuitenkin pitää rationaalisena, ja esimerkiksi tieteellisiä selityksiä ja teorioita puolustetaan usein nimenomaan abduktiivisesti eikä suinkaan osoittamalla että ne seuraavat väistämättä siitä todistusaineistosta jota niiden tueksi on hankittu. Teoriat eivät yleensä seuraa todistusaineistosta väistämättä, vaan yleensä jotkin muutkin vaihtoehtoiset selitykset ovat ainakin periaatteessa mahdollisia, tai ainakaan niitä ei käytettävissä olevan todistusaineiston nojalla voi sulkea pois - teoriaa voidaan tällöin puolustaa sillä, että se selittää parhaiten kaiken selitystä kaipaavan olevan todistusaineiston. Abduktiivisen kritiikin kestäminen on myös yksi kaikkein keskeisimpiä vaatimuksia joita tieteellisille teorioille asetetaan: miten hyvin teoria sopii yhteen kaiken saatavilla olevan todistusaineiston ja asiaan liittyvien taustaoletusten kanssa, verrattuna muihin saatavilla oleviin selittäviin hypoteeseihin? Esimerkki abduktiivisesta päättelystä voisi olla seuraavanlainen (neljä premissiä, joista kaksi ensimmäistä ovat yleisesti hyväksyttyjä tosiasioita jotka otetaan annettuna, ja kaksi jälkimmäistä ovat empiiristä todistusaineistoa):

1. Koirat haukkuvat.
2. Koirat ovat yleisiä lemmikkieläimiä.
3. Näin eilen Naapurini talon edessä lemmikkieläinkaupan kuorma-auton.
4. Tänä aamuna naapurini talosta kuuluu haukuntaa.

---

Johtopäätös: Siis, naapurini on hankkinut koiran.

Tätä johtopäätöstä "Naapurini on hankkinut koiran" voidaan puolustaa sanomalla, että se on järkevä ja tunnetut tosiasiat parhaiten selittävä oletus; sen perusteella että nämä tosiasiat ovat tosia, ja että tämä oletus selittäisi ne, voidaan sanoa että on jossain mielessä perusteltua väittää myös oletuksen pitävän paikkansa. Sen että abduktiivinen päättely ei ole deduktiivisesti pätevää osoittaa se, että on mahdollista että haukkumiselle on olemassa jokin muu selitys: ehkä naapurillani on vierailulla ystävä jolla on koira (ja lemmikkieläinkaupan auton pysäköinti naapurini talon eteen oli sattumaa), tai ehkä naapurini on hankkinut lemmikkieläinkaupasta hylkeen, joka tosin on hyvin harvinainen lemmikkieläin, mutta jotka myös haukkuvat.

Tässä esimerkissä "koirahypoteesi" on "vierailuhypoteesia" parempi siinä suhteessa, että siinä ei oleteta osan todistusaineistosta olevan vain epätodennäköistä yhteensattumaa) - tästä paremmuudesta ei kuitenkaan varmuudella seuraa, että se olisi tosi.

Vrt. Deduktio, Induktio, Logiikka.

### Abstraktio

1. Abstrakti olio. Ei-materiaalinen, ei-konkreettinen olio, jolla ei ole lainkaan fysikaalisia ominaisuuksia. Tyypillisiä abstraktioita ovat matemaattiset oliot, kuten luvut, joukot ja geometriset ideaalit; muita filosofisesti merkittäviä abstraktioita ovat propositiot ja näiden elementit, käsitteet. On ontologinen kysymys, onko tällaisia olioita lainkaan olemassa.

Jos mitään abstraktioita ei ole olemassa, nousee esiin kysymys: mikä sitten tekee todeksi sellaiset väitteet kuin '2+2=4' 'ympyrä koostuu pisteistä jotka sijaitsevat tasolla yhtä kaukana sen keskipisteestä' tai 'lauseet Lumi on valkoista ja Snow is white ilmaisevat saman proposition'? Voidaan ajatella, että konkreettista olioista puhuvan lauseen kuten 'Kissa on matolla' tekee todeksi se asiantila maailmassa johon se viittaa - ne oliot joista se puhuu (kissa ja matto), sekä näiden väliset suhteet (kissan ja maton sijainti toisiinsa nähden). Mutta jos mitään lukuja, platonisia muotoja tai propositioita ei ole olemassa, täytyy näistä olioista näköjään puhuvien väittämien totuuden perustua johonkin muuhun kuin niihin abstrakteihin olioihin joista ne puhuvat (tai näyttävät puhuvan).

2. Abstrakti ominaisuus. Ärsykkeen "psykologinen" ominaisuus, joka "ei ole läsnä puhtaissa, tulkitsemattomissa havainnoissa", tai joihin aistinelin ei suoraan reagoi fysikaalisesti, vaan jonka hahmottaminen vaatii tietoon perustuvaa kognitiivista prosessointia.

Aistimme näyttävät tavoittavan vain konkreettisia, aineellisia ilmiöitä. Tällöin tietomme abstrakteista ominaisuuksista ei voi olla peräisin pelkästään aisteista, vaan sen täytyy olla joko a) synnynnäistä, havaintoihin perustumatonta, tai sitten b) yksittäisistä (konkreettisiin olioihin kohdistuvista) havainnoista "abstrahoitua". Esimerkiksi kauneus on ominaisuus, jota yleisesti pidetään abstraktina tässä mielessä: emme havaitse kauneutta suoraan aisteillamme, vaan muodostamme arvostelmamme kauneudesta sen perusteella mitä konkreettisia ominaisuuksia havaitsemme. Myöskään eri asioiden kauneutta ei voi ongelmattomasti pitää samana asiana - ovatko kaunis ihminen, musiikkikappale tai matemaattinen todistus samalla tavalla kauniita? Toisaalta arkipsykologiassa monia sellaisia asioita (kuten värit, sanat) on tapana pitää konkreettisina, joiden hahmottamisen kognitiivinen ja havaintopsykologia on osoittanut edellyttävän huomattavaa kognitiiivista prosessointia.

3. Idealisoitu kuvaus. Esimerkiksi fysiikassa rakennetaan usein yksinkertaistettuja matemaattisia kuvauksia, joissa tarkoituksella jätetään huomioimatta joitakin kuvattavan kohteen ominaisuuksia koska siten mallista ja sen soveltamiseen vaadittavista laskutoimituksista saadaan tehtyä yksinkertaisempia.

Esimerkiksi tarkasteltaessa kierrejousen toimintaa, voidaan joitakin tarkoitusperiä varten jättää huomiotta jousen rakenneosasten välinen, jousen sisäinen, kitka. Kun todellista jousta jännitetään ja sen annetaan värähdellä, jousen sisäinen kitka saa jousen lämpenemään, ja energian poistuessa lämpösäteilynä jousi vähitellen lakkaa värähtelemästä. Voidaan kuitenkin kuvitella "täydellinen" jousi, jonka osasten välillä ei esiinny ollenkaan sisäistä kitkaa. Tällainen jousi ei lämpene, ja vastaavasti jatkaa värähtelyään ikuisesti, ellei jokin ulkopuolinen voima sen liikettä keskeytä. Mikään todellinen jousi ei ole tällainen ikiliikkuja, ja siksi "jousi jolla ei ole lainkaan sisäistä kitkaa" on vain idealisaatio t. abstraktio (jolloin kuvauskin on oikeasti kuvaus jostain joka ei ole fysikaalisesti mahdollinen). Joskus se voi kuitenkin olla hyödyllinen idealisaatio: jos esimerkiksi haluamme tehdä jousesta matemaattisen mallin joka kertoo miten suurella voimalla jousta on vedettävä että se venyisi 2 cm, on turha ottaa laskuissa huomioon sisäistä kitkaa, koska sen vaikutus on tässä yhteydessä merkityksettömän pieni.

4. Mielen suorittama abstrahointi-operaatio. Abstrahoinnin ajatellaan tapahtuvan siten, että yksittäisistä havainnoista "poistetaan mielessä" (abstrahoidaan) kaikki kuhunkin nimenomaiseen havaintoon liittyvä sisältöaines, jolloin jäljelle jää vain yleisiä, kaikkia havaintoja yhteen liittäviä elementtejä.

Esimerkiksi havaitsemme maailmassa erilaisia ympyröitä - abstrahoimalla erilaisista ympyrähavainnoista pois niiden epäoleelliset piirteet kuten yksittäisten aineellisten ympyröiden väri, koko tai muhkuraisuus, voidaan saavuttaa abstrakti "ympyrän itsensä" idea; vastaavasti abstrahoimalla havaitsemistamme kolmioista pois niiden erottavat piirteet, saavutetaan niitä yhdistävä kolmion idea, johon ei kuulu suorakulmaisuus sen enempää kuin tylppyys tai terävyys - jokainen havaitsemamme kolmio on välttämättä joko terävä, suorakulmainen tai tylppä, mutta "kolmio sinänsä" - kolmion abstrakti idea - ei sisällä mitään näistä. HUOM. Sikäli kuin "havainnot" tässä ovat "puhtaita" (kohdassa (2) tarkoitetussa mielessä), ei tämän menetelmän kautta voida muodostaa abstrakteja käsitteitä (kohdassa (2) tarkoitetussa mielessä), eikä syntyvää käsitettä (esim. "kolmio") voi pitää abstraktina. Jos taas havainnoissa ajatellaan olevan kyse jo "tulkitusta", käsitteellisestä, abstraktioiden havaitsemisesta, täytyy havaintoon jo oletetun käsitteellisen aineksen olla peräisin jostain muusta lähteestä kuin tämänkaltaisesta abstrahointi-operaatiosta. Joka tapauksessa tämänkaltainen abstrahointi mekanismi on siis riittämätön selittämään abstraktioita koskevien käsitteiden syntyä.

### Adaptaatio

1. Evolutiivinen sopeutuma. A. Evoluution kuluessa tietylle lajille muodostuneet lajityypilliset, lajin edustajien kelpoisuutta edesauttavat biologiset ominaisuudet, jotka tekevät niistä paremmin sopeutuneita lajin elinympäristöön ja elämänmuotoon. Biologisilla ominaisuuksilla tarkoitetaan tässä yhteydessä yleensä fenotyypin ominaisuuksia, eli yksilön rakenteellisia (anatomisia), elintoimintoihin ja aineenvaihduntaan liittyviä (fysiologisia) ja käyttäytymiseen liittyviä (etologisia) ominaisuuksia). B. Evoluutioprosessi, jossa laji vähitellen sopeutuu ympäristöönsä. Darwinin evoluutioteorian mukaan adaptaation saa aikaan luonnonvalinta, joka säätelee vähittäistä muuttumista kantamuodosta kohti paremmin sopeutuneita muotoja.

Esimerkiksi linnun siiven aerodynaamiset ominaisuudet ovat biologinen sopeutuma maapallon ilmakehässä lentämiseen. Erilaiset siivet ovat kehittyneet alkeellisemmasta siiven kantamuodosta adaptiivisesti, luonnonvalinnan johtaessa hyödyllisten mutaatioiden kumuloitumiseen ja haitallisten karsiutumiseen.

2. Yksilöllinen sopeutuma - yksilönkehityksen myötä syntyvät biologiset muutokset jotka tekevät yksilöstä paremmin sopeutuneen omaan yksilölliseen elinympäristöönsä. Plastiset pitkäkestoiset muutokset yksilön fenotyypissä.

Esimerkiksi lihasten ja nivelten kasvu ja vahvistuminen/surkastuminen ja heikkeneminen yksilöllisen käytön mukaan.

3. Aistinelimen sopeutuminen hetkellisiin ympäristön muutoksiin.

Esimerkiksi silmän pupillin koon ja verkkokalvon hermoverkkojen toiminnan muutokset valon määrän vaihtelun mukaan (kun tulet pimeästä sisätilasta kirkkaaseen auringonpaisteeseen, kestää silmiltäsi hetken sopeutua valon määrän muutokseen - vasta silmän sopeuduttua se pystyy lähettämään näköhermoa pitkin sellaista "häiriötöntä" signaalia jota aivojesi näköjärjestelmä on yksilönkehityksen aikana sopeutunut käsittelemään).

### Ajattelu

"Korkeammat" kognitiiviset toiminnot, pois lukien kieli; perinteisesti jaoteltu ongelmanratkaisuun, päättelyyn ja päätöksentekoon. Erotetaan yleensä "matalamman tason" kognitiivisista perustoiminnoista, kuten havainnot, tarkkaavaisuus, ja työmuisti. Ajattelun ja kielen yhteydestä - missä määrin ajattelu on riippuvaista kielestä, ja missä määrin ajattelu ja kieli ehkä perustuvat yhteisiin, jaettuihin, kognitiivisiin resursseihin - on psykologian ja kognitiotieteen historiassa käyty monia pitkiä teoreettisia kiistoja. Kysymystä ei vieläkään ole ratkaistu täysin tyydyttävällä tavalla.

### Ajatuskoe

Filosofit ja tiedemiehet käyttävät usein ajatuskokeita erilaisten selitysten, teorioiden ja hypoteesien uskottavuuden arviointiin. Ajatuskokeiden avulla voidaan analysoida erilaisten selitysten tai teorioiden yhteensopivuutta, niiden väitteiden välisiä loogisia suhteita tai teorian sisäistä ristiriidattomuutta, tai sitä miten hyvin jotkin käsitteet tai teoriat soveltuvat kuvailemaan jotakin ilmiötyyppiä. Ensin ajatuskokeessa kuvitellaan jokin lähtötilanne, ikään kuin "koetilanne", jota sitten tarkastellaan analysoitavan teorian valossa.

Algoritmi
Säännöstö askel askeleelta etenevän symbolimanipulaation suorittamiseksi. Algoritmin säännöstö on siten laadittu, että:

a) symbolimanipulaatioiden (t. näiden representoimien tiedonkäsittelyoperaatioiden) sarja toteuttaa tietyn matemaattisen funktion, niin että algoritmi kuhunkin syöte (input) symboliin tai symbolikonstruktioon sovellettuna tuottaa tuloste (output) symbolin tai symbolikonstruktion siten että tulosteen suhde syötteeseen on systemaattisesti annetun funktion mukainen. Sanotaan, että funktio voidaan komputoida algoritmin avulla.

b) säännön noudattaminen on Â’mekaanisesti toteutettavissaÂ’ - ts. se ei vaadi "älykkyyttä", ja voidaan muotoilla formaalisti siten ettei prosessoinnin suorittaminen edellytä symbolien merkityksen tuntemista tai Â’tulkintaaÂ’; sääntöjen noudattaminen voidaan koodata fysikaalisen informaationprosessointijärjestelmän toimintaan ilman että järjestelmän oikea toiminta edellyttää missään vaiheessa "mentaalista interventiota", sillä järjestelmän ei tarvitse koskaan aidosti päättää mitä tehdä seuraavaksi, algoritmisäännöstön määrätessä yksikäsitteisesti kunkin askeleen.

Mekaanisen toteutettavuuden käsitteen matemaattista muotoilua ei ole luotu psykologien tai neurotieteilijöiden tarpeita silmälläpitäen, eikä se varsinaisesti perustu syvällisemmälle ja yleisemmälle kognitiiviselle taustateorialle älykkyyden ja mekaanisuuden luonteesta.

Ks. myös Komputaatio, Representaatio, Marrin tasot.

### Analyyttinen ja synteettinen totuus

Väittämä on analyyttisesti tosi (tai epätosi), silloin kun sen totuus perustuu vain sen sisältämien sanojen (tai käsitteiden) merkityksiin, eikä mihinkään tiettyyn kielen ulkopuoliseen tosiasiaan tai asiantilaan. Vastaavasti jos väittämän totuus perustuu johonkin kielenulkopuoliseen tosiasiaan eikä ilmaisujen merkityksiin ja niiden käyttöä koskeviin sääntöihin, on väittämä synteettisesti tosi/epätosi.

Erottelun teki kuuluisaksi Immanuel Kant. Kantin kuuluisa esimerkki analyyttisesti todesta väittämästä on: "Kaikki poikamiehet ovat naimattomia". Tämän väittämän totuus perustuu yksinomaan siihen, että poikamies tarkoittaa määritelmän mukaan "naimatonta miestä", ja siksi väittämä on synonyyminen (siis sisällöltään samanmerkityksinen) väittämän "Kaikki naimattomat miehet ovat naimattomia." kanssa. Tämän väittämän totuuden tietäminen taas ei edellytä sen tietämistä, ketkä miehet ovat poikamiehiä, tai kuka on ja kuka ei ole naimisissa (väitteen ekstension tuntemista).

Tiedämme a priori, että jos henkilö X on poikamies, niin hän on naimaton. Sen sijaan väittämä "Näsinneula on Suomen korkein rakennus" on synteettisesti tosi (tai epätosi) Kant sanoi väittämän olevan analyyttinen silloin kun siinä mitä oliosta sanotaan (predikaatissa - esimerkissä: "naimaton"/"Suomen korkein rakennus") ei sanota mitään sellaista mitä ei olisi sanottu, kun sanottiin mikä olio on (mikä sisältyy jo subjektiin - esimerkissä "poikamies", "Näsinneula"). Kantin mukaan meillä voi olla a priorista tietoa myös synteettisistä totuuksista, ja yksi hänen koko metafysiikkansa peruslähtökohtia oli pyrkiä osoittamaan miten synteettinen tosiasiatieto a priori (siis ilman havaintoa) on mahdollista; joidenkin filosofien (kuten loogisten empiristien, 1900-luvulla) mukaan taas kaikki tosiasioita koskeva synteettinen tieto on välttämättä a posteriorista.

Myöhemmin analyyttisyys on pyritty määrittelemään loogisen totuuden käsitteen avulla: väittämä on analyyttisesti tosi silloin kun se on looginen totuus (tautologia), tai muutettavissa loogiseksi totuudeksi korvaamalla synonyymit synonyymeillään (kuten edellä "poikamies" korvattiin synonyymisellä ilmaisulla "naimaton mies", jolloin saatiin lause joka ilmiselvästi on looginen totuus; so. väittämä jonka negaatio - joku naimaton mies ei ole naimaton - on looginen ristiriita (vastaavasti ei ole mitään ristiriitaa siinä, että väittää että Näsinneula ei ole Suomen korkein rakennus). Onkin ehdotettu, että analyyttinen totuus voidaan määritellä sanomalla, että sen negaatio on looginen ristiriita, jolloin väite on synteettisesti tosi jos ja vain jos on loogisesti mahdollista, että se on tosi ja loogisesti mahdollista, että se on epätosi.

### Anatomia

Biologian osa-alue, joka tutki organismien ja näiden osajärjestelmien rakennetta ja koostumusta.

Vrt. Fysiologia.

### Apriorinen ja aposteriorinen tieto

Apriorinen tieto tarkoittaa tietoa, joka ei perustu tosiasioita koskeviin havaintoihin. Esim. tieto välttämättömistä totuuksista kuten että 2+2=4. Nimitys tulee siitä, että meillä on tämä tieto "ennen havaintoja" (a priori). Vastaavasti aposteriorisella tiedolla tarkoitetaan tietoa, joka on saavutettu tai perusteltu kokemuksen kautta, ts. tekemällä havaintoja siitä mitkä asiantilat ovat toteutuneet meidän aktuaalisessa maailmassamme. Vastaavasti apriorinen tieto voidaan saavuttaa tai perustella riippumattomasti mistään nimenomaisesta havaintosisällöstä. A priori/a posteriori erottelu periytyy Immanuel Kantin filosofiasta.

A priori ei kuitenkaan aina välttämättä tarkoita ennen kaikkea havaintoa. Esimerkiksi luonnontieteen empiiriseen menetelmään kuuluva hypoteesien testaaminen edellyttää, että teorian ennustukset voidaan johtaa "a priori2, vetoamatta niihin havaintoihin joiden valossa hypoteesin paikkansapitävyyttä koetellaan. Käytetty taustateoria ja apuoletukset itsessään toki perustuvat muihin havaintoihin.

Vrt. Analyyttinen ja synteettinen totuus.

### Argumentti

1. Jonkin teorian tai näkemyksen puolustamiseksi esitetty päättelyketju, jossa pyritään käsitteiden täsmällisen määrittelyn ja loogisen päättelyn avulla vakuuttamaan vastustaja oman näkemyksen t. teorian paikkansapitävyydestä. Tämä voidaan tehdä joko (a) osoittamalla näkemyksen seuraavan loogisesti vastustajan jo tosiksi myöntämistä väittämistä, tai (b) osoittamalla teorian paikkansapitävyyden kiistämisen johtavan siihen että jotkut vastustajan epätosina pitämät väittämät olisikin hyväksyttävä tosiksi.

2. Joukko väittämiä, jotka on koottu siten että muiden väittämien on tarkoitus todistaa väittämistä yksi, argumentin johtopäätös, osoittamalla sen seuraavan loogisesti argumentin premisseistä. Hyvässä argumentissa premissien olisi oltava etukäteen todeksi todistettuja, tai muutoin uskottavia, väitteet eivät myöskään saisi olla epämääräisiä tai käytetyt termit kovin tulkinnanvaraisia. Missään tapauksessa premissit eivät saa olla keskenään ristiriidassa.

3. Looginen päättelyketju jossa premisseistä johdetaan johtopäätös jotakin päättelysääntöjen kokoelmaa käyttäen.

4. Väittely, jossa jonkin väittämän (teesin t. hypoteesin) tueksi esitetään perusteluja (näitä perusteluja kutsutaan myös argumenteiksi väittämän puolesta), sekä myös vasta-argumentteja sitä vastaan.

Hyvän argumentaation ehtona on, että väitteen puolustaja ei pelkästään keskity omien perustelujensa esittämiseen ja niiden toistamiseen, vaan ottaa huomioon hänen väitteitänsä vastaan esitetyt vasta-argumentit ja pyrkii osoittamaan, että vasta argumentit a) ovat epäpäteviä, b) eivät kumoa hänen kantaansa vaikka ne olisivatkin päteviä, tai mahdollisesti c) perustuvat taustaoletuksiin, joita väittämän vastustaja ei ole perustellut ja jota vastaan voidaan esittää vasta-vasta-argumentteja.

Se, että jokin haluttu väite saadaan "kuulostamaan uskottavalta" ei tee perusteluista argumenttia - perustelun pitää olla loogisesti pitävä. Argumentin ei kuitenkaan välttämättä tarvitse olla deduktiivinen (ts. sellainen jossa johtopäätös seuraa deduktiivisella vääjäämättömyydellä premisseistä) - induktiivisessa argumentissa premissien totuus tekisi johtopäätöksestä todennäköisesti toden.

### Arkipsykologia

Arkikäsityksiin perustuvat tavat kuvailla ja selittää ihmisten ja eläinten käyttäytymistä ja psyykkisen toiminnan lainalaisuuksia. Arkipsykologian mukaan mieli koostuu sellaisista elementeistä kuin aistimuksista, mielikuvista, uskomuksista, haluista, toiveista, tunne-elämyksistä jne. Arkipsykologia ei ole täsmällisesti muotoiltu tai empiirisesti koeteltu tieteellinen teoria. Introspektiiviset raportit perustuvat pitkälti arkipsykologisiin käsitteisiin.

### Assosiaatio

Yksilön mielen/kognition muodostama yhteys kahden merkityksellisen asian välillä - assosiaatio voi olla mielleyhtymä kahden ajatuksen, mielikuvan, mentaalisen representaation tai muun sisäisen asian välillä (vrt. semanttiset verkot) tai yksilön muodostama yhteys kahden ulkoisen ärsykkeen välillä (Ks. Ehdollistuminen).

## B

Behaviorismi : Biologia :

### Behaviorismi

Varhainen psykologian koulukunta, joka painotti objektiivisia ja täsmällisiä kokeellisia tutkimusmenetelmiä, ja psykologian luonnontieteellisyyttä; behavioristiseen metodologiaan kuului, että kaikki psykologiset väittämät oli voitava perustella empiirisesti, ärsykkeistä ja käyttäytymisestä tehdyillä havainnoilla (ei introspektiivisesti). Hallitsevassa asemassa varsinkin yhdyvalloissa 1920-luvulta 1950-luvulle, kognitiivisen psykologian syntyyn asti. Keskeisiä edustajia olivat mm. J.B.Watson, B.F.Skinner, I.Pavlov, E.Thorndike, E.C.Tolman, K.Lashley ja D.O.Hebb.

Äärimuodoissaan (Watson, Skinner) behavioristinen metateoria esitti psykologian kokonaisuudessaan olevan vain ulkoisen käyttäytymisen tutkimusta, jonka ei tulisi lainkaan ottaa kantaa kysymyksiin siitä, mitä organismin pään sisällä mahdollisesti tapahtuu. Äärimuodoissaan behavioristinen teoria väitti kaiken psykologisesti selitettävissä olevan käyttäytymisen noudattavan behavioristisia oppimislakeja (ks. ehdollistuminen), ja keskushermoston toimintamekanismien koostuvan pelkistä reflekseistä.

Arkipsykologiassa "behavioraaliset" termit voivat olla Â”tulkitsemattomiaÂ”, "fysikaalisia" (liikeradat, äännähdykset) tai Â”intentionaalisiaÂ” (nimen kirjoittaminen, väitteen esittäminen). Huomaa kehäpäättelyn vaara! Jos käyttäytymistutkimuksen "tieteellisyys" on tarkoitus varmistaa sillä että siinä ei viitata mihinkään "mystisiin", mentaalisiin, ilmiöihin (kognitivismi selittää nämä representationalistisesti), ei myöskään käyttäytymisen kuvaus saisi sisältää mitään tulkintaa (monissa teon teorioissa se mikä on liikkeen oikea tulkinta - esim. venyttely vai äänestäminen - perustuu nimenomaan liikkeen aikaan saaneeseen mentaaliseen intentioon). Skinnerin Verbal Behavior käytännössä rikkoi tätä rajoitusta, sallienintentionaalisesti tulkitut stimulukset ja responssit.

Toisaalta tieteellisessä behaviorismissa "behavioraalinen" voi olla myös yksilön aivojen sisäisiä tapahtumia kuvaavia (autonomisen hermoston tila on sellainen-ja-sellainen), eivätkä kaikki behavioristit (esim. D.O.Hebb & C.Hull) edellyttäneet että behavioristinen psykologia saisi tarkastella vain yksilön ulkopuolisia ärsykkeitä ja vasteita (esim. sisäelinten fysiologiset tilat voivat olla vasteita ja vastaavasti toimia sisäisinä ärsykkeinä toisille ärsykkeille, jotka lopulta aikaan saavat käyttäytymisvasteen). Tällaisessa metodologisessa behaviorismissa vain intersubjektiivisesti havaittavaa käyttäytymistä kuvaava todistusaineisto voidaan sallia psykologiassa. Ne ovat psykologisten teorioiden koko sovellusala, jonka mahdollisimman tarkkaan kuvailuun ja selittämiseen on pyrittävä. Â”SisäistenÂ” tilojen havainnointi (introspektio) ei sallittu. Â”MentaalisiaÂ” ilmiöitä (esim. fenomenaaliset kvaliat tai abstraktit käsitteet) ei voi eikä tarvitse edes yrittää selittää. Välittävät muuttujat havaittujen muuttujien välillä voidaan silti sallia Â– kunhan niiden soveltamiskriteerit on behavioraalisesti operationalisoitu (esim. aiempi ehdollistamishistoria).

Ks. myös Looginen behaviorismi.

### Biologia

Eliöitä (organismeja) - näiden rakennetta, elintoimintoja, levinneisyyttä, lisääntymistä kasvua, ja käyttäytymistä - ja eliömaailman luonnonhistoriaa ja lainalaisuuksia tutkiva luonnontieteen osa-alue.

Ks. evoluutio, genetiikka, etologia, ekologia, fysiologia, anatomia

## C

## D

Deduktio : Dualismi

### Deduktio

Päättely, jossa johtopäätös päätellään loogisesti sitovien päättelyaskelten kautta tietyistä lähtöoletuksista (premisseistä). Premissit itsessään voivat olla joko yleisesti hyväksyttyjä/itsestään selviä, tai vain hypoteettisesti totena pidettyjä. Oleellista loogisessa sitovuudessa (t. deduktiivisessa pätevyydessä) on, että jos sitoudutaan premissien totuuteen, niin on pakko hyväksyä myös johtopäätöksen olevan tosi, koska sikäli mikäli päätelmä on deduktiivisesti pätevä, ei voi olla niin että premissit olisivat tosia mutta johtopäätös epätosi. (Tämän takia deduktiivista päättelyä sanotaan "totuuden säilyttäväksi" - deduktiivisen päättelyn avulla voidaan tosista premisseistä johtaa pelkästään tosia johtopäätöksiä).

Ks. myös Logiikka

Dualismi
Psykologiassa, neurotieteessä ja mielenfilosofiassa dualismilla yleensä tarkoitetaan R.Descartesin psykofyysta dualismia, eli kartesiolaista dualismi, jonka mukaan todellisuus koostuu aineellisista ja mentaalisista olioista - ihmisen ruumis ja sielu ovat kaksi erilaista substanssia (toinen ainetta, toinen ajattelua), jotka ovat keskenään vuorovaikutuksessa, mutta voivat olla olemassa myös toisistaan erillään. Tämän takia kartesiolaista dualismia kutsutaan myös substanssidualimiksi. (dualismi tarkoittaa oppia kahdenlaisesta perusluonteesta, vrt. materialismi joka on monistinen teoria).Yleisemmin dualismia voi olla mikä tahansa ontologinen teoria, jonka mukaan todellisuus koostuu kahdenlaisista perussubstansseista.

Nimitys "kartesiolainen" (tai "karteesinen") tulee nimestä Cartesius, jota RenÃ© Descartes käytti latinankielisissä kirjoituksissaan (vrt. Carl vonLinnÃ© > Linnaeus).

Ks. myös Mind-body ongelma, materialismi

E
Ehdollistuminen : Eliminativismi : Empiirinen menetelmä : Ekologia : Emootiot : Empirismi : Epifenomenalismi : Etologia : Evoluutio

Ehdollistuminen
Behavioristisen oppimisen tärkeimmät muodot ovat klassinen ehdollistuminen ja väline-ehdollistuminen.

Klassisessa ehdollistumisessa ehdollinen ärsyke (joka alun perin ei aiheuta reaktiota) alkaa saada aikaan reaktion, kun se esiintyy toistuvasti ehdottoman ärsykkeen (joka alunperinkin aikaansaa ehdottoman reaktion) yhteydessä. Oppimisen tapahduttua ehdollinen ärsyke yksinäänkin saa aikaan reaktion, tällöin puhutaan ehdollisesta reaktiosta, joka syntyy koska yksilö on assosioinut ehdollisen ja ehdottoman ärsykkeen toisiinsa. Väline-ehdollistumisessa (jota kutsutaan myös Thorndikea seuraten teon seurauksen laiksi. Law of effect) yksilön omaa toimintaa (operantti) seuraavat ärsykkeet toimivat vahvistajina - joko palkkioina jolloin toiminta lisääntyy, tai rangaistuksina, jolloin toiminta heikkenee.

Eliminativismi
Eliminatiivinen materialismi - ks. Materialismi

Empiirinen menetelmä

1. (Luonnon)tieteellinen, täsmällisesti muotoiltujen teorioiden havaintoihin perustuvan koettelun menetelmä. Empiirisen menetelmän lähtökohta on, että ilmiöitä pyritään kuvailemaan käsitteellisesti täsmällisten , yhtenäisten teorioiden avulla. Teorioiden paikkansapitävyyttä pyritään koettelemaan eli testaamaan ilmiöstä tehtyjen havaintojen, eli ilmiötä koskevan todistusaineiston valossa (tässä yhteydessä on tärkeää, että havaintomenetelmät joilla todistusaineisto, Â’dataÂ’, on hankittu on luonteeltaan objektiivinen ja luotettava). Koetteleminen tapahtuu vertaamalla ilmiön toistaiseksi havaitsemattomista ominaisuuksista teorian pohjalta tehtyjä ennusteita todellisiin havaintoihin. Mikäli havainnot ja ennusteet ovat ristiriidassa, joudutaan tilanne analysoimaan - jos data on validia (todistusvoimaista), moitteettomasti hankittua, eikä liaa voi Â’selittää poisÂ’ ceteris paribus apuoletusten avulla, joudutaan teoriaa korjaamaan.

Ks. myös Hypoteesi, Operationalisointi, Objektiivisuus, Itseäänkorjaavuus, Luonnontiede, Menetelmätieteet

2. Havaintoihin, ilman tarkkoja ja yksityiskohtaisia taustateorioita, perustuvaan päättelyyn perustuva tiedon hankkiminen.

Esimerkiksi insinööri voi selvittää suunnitelmansa rakenteen kestävyyttä joko teoreettisesti - laatimalla rakenteesta (ja sen ympäristöstä) teoreettisen mallin, ja tarkastelemalla laskemalla eri rakenteiden kestävyyttä kun materiaalien ja rakenteiden lujuudet ja niihin mallin mukaan kohdistuvat voimat tunnetaan - tai empiirisesti rakentamalla järjestelmästä pienoismallin, ja "simuloimalla" sitten rakenteeseen vaikuttavia voimia (esim. tuulitunnelissa). Tällöinkin tarvitaan teoriaa, mm. siitä minkä tyyppisiä ja miten suuria voimia valmiiseen rakenteeseen tulee kohdistumaan, ja miten esimerkiksi mittakaavaerot vaikuttavat pienoismallin kestävyyteen täysikokoiseen rakenteeseen verrattuna - koko järjestelmää ja toisiinsa monimutkaisesti vuorovaikuttavia voimia ei kuitenkaan tässä tapauksessa tarvitse tuntea yksityiskohtaisesti.

3. Mikä tahansa kokemukseen, havaintoihin tai kokeelliseen tutkimukseen - ja tähän perustuvaan järjenkäyttöön - nojaava tiedon hankintamenetelmä. Vastakohtana a priorinen tai rationalistinen, l. puhtaaseen järkeen, määritelmiin tai väittämien merkitykseen perustuva tiedon hankkimisen menetelmä.

Esimerkiksi empiiristä tietoa jostakin oliosta voidaan saada vain tekemällä havaintoja jostain oliosta, kun taas a priori tieto ei edellytä vastaavaa havainnointia (esimerkiksi, jos tiedämme että Mosse on kissa, voimme a priori vakuuttua myös siitä, että Mosse on tasalämpöinen keskikokoinen eläin (tiedämme tämän käsitteen kissa merkityksen tuntemisen perusteella, emme Mossesta tehtyjen havaintojen perusteella; vastaavasti sen selvittäminen, onko Mosse karvainen tai onko sillä neljä jalkaa, vaatii empiiristä havaintoaineiston keräämistä).

Ekologia
Biologian osa-alue, joka kuvailee ja selittää eliölajien levinneisyyttä ja vuorovaikutuksia elottoman (ympäristön fysikaaliset - mukaan lukien geologiset, kemialliset ja ilmastolliset - tekijät) ja elollisen ympäristönsä (toiset lajit - saaliit, saalistajat. loiset, symbiontit...) kanssa.

Emootiot
Tunnetoiminnot. Tunteisiin liittyvät psyykkiset ilmiöt (itse tunne-elämykset, vaikutukset muistiin, päätöksentekoon jne...). Usein myös tunteisiin liittyvät fysiologiset ja behavioraaliset toiminnot (asennon ja ilmeen muuttuminen, syke ja verenpaine, syljeneritys, hikoilu, ihokarvojen pörhistyminen, hormonierityksen muutokset) luetaan osaksi emootiota, erotuksena pelkästä (mielensisäisestä) tunteesta.

Empirismi
Filosofinen/psykologinen teoria, jonka mukaan kaikki tietomme maailmasta perustuu viime kädessä siitä tehtyihin empiirisiin havaintoihin, tai aistimuksiin joita maailmassa ulkopuolellamme olevat muut oliot meissä synnyttävät. (Vastakohtana nativismi, jonka mukaan ainakin osa ihmisen tiedosta on myötäsyntyistä - ei havaintoon perustuvaa Â– ja rationalismi, jonka mukaan ainakin osa tiedosta on puhtaaseen järkeen - ei aistimuksiin tai aistimuskykyyn - perustuvaa).

Antiikin filosofeista varhaisena empiristinä voidaan pitää Aristotelesta, joka kritisoi Platonin ideaoppia (jonka mukaan todellinen tieto kohdistuu aistien havaintokyvyn ulottumattomissa olevaan oliomaailmaan (ks. Abstraktio (1)), josta voidaan saavuttaa tietoa vain puhtaalla järjellä, ei empiirisellä havainnolla). Aristoteleen luonnontutkimuksen peruslähtökohtana oli oppia tuntemaan luonto ja sen lainalaisuudet laajojen ja tarkkojen havaintojen pohjalta.

Varsinaisesti nykyisenlaiseksi rationalismi/empirismi -kiista muotoutui uuden ajan alussa 1600-luvulla. Brittiläiset empiristit (erityisesti John Locke, ja hänen seuraajansa David Hume ja George Berkeley) loivat filosofisen oppijärjestelmän, jonka oli tarkoitus toimia uuden luonnontieteen metafyysisenä perustana - rationalistit (merkittävimpinä edustajina RenÃ© Descartes ja Gottfried Leibniz) pyrkivät samaan päämäärään, mutta siinä missä empiristi-filosofit painottivat havaintojen, aistitiedon ja luonnontieteellisen, empiirisen, koeteltavuuden merkitystä, pyrkivät rationalistit etsimään tiedolle ja tieteelle varmaa perustaa puhtaan järjen synnynnäisistä ja varmoista totuuksista ja loogisesti pitävästä deduktiosta. Kantin kunnianhimoisena tavoitteena oli yhdistää suureen synteesiin rationalismin ja empirismin parhaat puolet, samalla välttäen niiden puutteet.

Vrt. Nativismi

Epifenomenalismi
Epifenomenalismin mukaan mentaaliset tilat ja/tai niiden fenomenaaliset ominaisuudet ovat aivojen toiminnan oheistuotteita, joilla ei ole mitään vaikutusta materiaaliseen maailmaan Â– ulkoiseen käyttäytymiseen sen enempää kuin aivojen toimintaan. Niitä varsinaisesti tarvita minkään aivoissa tapahtuvan ilmiön (kausaaliseen) selittämiseen. Aivojen ja mielen välillä vallitsee kausaalinen suhde, kuten kartesiolaisessa dualismissa, mutta sillä erotuksella että kausaalinen vaikutus kulkee vain yhteen suuntaan, aivoista mieleen, ei koskaan mielestä aivoihin päin.

Ks.myös Eliminativismi, dualismi, materialismi.

Etologia
Biologian osa-alue, joka kuvailee ja selittää eläinten adaptiivista käyttäytymistä (erityisesti vaistokäyttäytymistä) niiden normaalissa ekologisessa elinympäristössä.

Evoluutio
Lajinkehitys; lajien muuttuminen, lajien kuoleminen sukupuuttoon, uusien lajien synty, lajiutuminen (uusien lajien synty varhaisemmista kantamuodoista polveutumalla). Evoluutioteoriat kuvailevat tätä historiallista prosessia, ja sitä sääteleviä lainalaisuuksia. Ylivoimaisesti tärkein evoluutioteoria on Darwinin teoria luonnonvalinnan ohjaamasta polveutumisesta, jossa adaptaatio selitetään vähittäisenä kelpoisuutta lisäävien satunnaisten muunnosten kasautumisena.

F
Fenomenaaliset ominaisuudet : Fenotyyppi : Frenologia : Funktionalismi : Fysiikka : Fysiologia : Fysikaalisen symbolisysteemin hypoteesi : Fysiologia

Fenomenaaliset ominaisuudet
Ihmisen mielen sisäisen "kokemusmaailman" havaintoelementtien ominaisuudet, tajunnansisällöt sellaisena kuin ne subjektiivisesti koetaan. ("Fenomeeni" = ilmiö, ilmikuva; kreikan sanasta phainomenon, "ilmestyvä", "se mitä näytetään"). Kivun terävyys ja voimakkuus, oranssinpunaisen kirkkaus ja Â”emotionaalinen lämpimyysÂ”Â… kokemukselliset piirteet joita on vaikea yhdistää fysikaalisiin (tai kognitiivisiin) tiloihin (kaikilla mentaalisilla tiloilla ei ole fenomenaalista sisältöä, esim. uskomuksella että 456-34=422 on tosi on vain propositionaalinen t. käsitteellinen sisältö).
Tieto fenomenaalisista ominaisuuksista on välitöntä (ei päätelmiin perustuvaa), yksityistä (voimme tietää tällä tavalla vain omat), ja korjaamatonta (kenenkään käsitys tai tulkinta ei voi edes periaatteessa osoittaa minun olevan väärässä).

Ks. myös Kvaliat.

Fenotyyppi
Yksilön ilmiasu - ne yksilön anatomiset, fysiologiset ja etologiset ominaisuudet joiden syntymekanismeissa yksilön geeneillä on merkittävä kausaalinen rooli. Huom. Fenotypaaliset ominaisuudet eivät välttämättä ole perittyjä tai perinnöllisiä.

Esimerkiksi yksilön ilmiasu voi olla seurausta yksilön genomissa tapahtuneesta mutaatiosta, jolloin fenotypaalinen ominaisuus tai sen syntymekanismeja säätelevä, muuntunut, geeni ei ole kantamuodolta peritty. Jos mutaatio lisäksi tekee yksilöstä lisääntymiskyvyttömän eivät jälkeläiset myöskään voi periä ko. ominaisuuksia.

Frenologia
Ks. Lokalisaatio

Funktionalismi

1. Mielenfilosofinen (ontologinen) teoria, jonka mukaan mentaalinen tila (tyyppi) M on funktionaalinen tila (tyyppi) joka voidaan määritellä funktionaalisesti, sen mukaan millaisia suhteita sillä on muihin mentaalisiin tiloihin (tai komputationaalisesti, input-output suhteiden avulla). Se mikä on yhteistä mentaalisille tilatyypeille on niiden funktionaaliset ominaisuudet (vertaa Monitoteutuvuus). Esimerkiksi se että jokin organismin sisäinen tila (aivotila) on kiputila on funktionalismin mukaan vain sitä että osa organismin aivoista on nyt tilassa jolla on tietty rooli mentaalisessa järjestelmässä (suhteessa ärsykkeisiin, reaktioihin ja toisiin mentaalisiin tiloihin), ei sitä että tuo tila on nyt toteutunus (implementoitunut) sen ja sen tyyppisissä aineellisissa neuroneissa.

2. Kognitiivisten ilmiöiden selitystapa, joka perustuu järjestelmän ja sen toimintojen analysointiin komputationalistisesta symbolisysteemien (algoritmien, ohjelmien) näkökulmasta. Kognitio on syntaktinen symbolijärjestelmä, jossa on representaatioita ja näiden yli määriteltyjä operaatioita. Mentaaliset tilat ja toiminnot tämän arkkitehtuurin toimintoja (funktioita). Mieli on mekanismi jonka elementteinä on representaatioita, joilla on funktionaalisia rooleja jotka ne täyttävät.

3. Kognitiivisten ilmiöiden selitystapa, joka perustuu järjestelmän ja sen toimintojen analysointiin ja analysoitujen komponenttien integraatiotavan kuvailemiseen (vertaa Reduktionismi).

Fysiikka
Aineen (ks. Materialismi) käyttäytymisen kaikkein yleisimpiä lainalaisuuksia tutkiva luonnontieteen osa-alue.

Fysikaalisen symbolisysteemin hypoteesi
"Vahvan tekoälyn" teoria kognitiosta, jonka mukaan fysikaalinen symboleja käsittelevät järjestelmä (symbolien avulla komputaatioita suorittava systeemi, t. tietokoneen ajama ohjelma) on sekä välttämätön että riittävä tuottamaan älykkyyttä.

Vrt. Klassinen kognitiotiede

Fysiologia
Biologian osa-alue, joka tutkii fysikaalisia/kemiallisia mekanismeja, jotka toteuttavat organismien adaptiivisia biologisia toimintoja.

Vrt. Anatomia

G
Geeni : Genetiikka

Geeni
Yksilönkehitystä säätelevä DNA-järjestelmä. Geenit ovat myös mekanismi perinnöllisyyden taustalla.

Genetiikka
Biologian osa-alue, joka kuvailee ja selittää perinnöllisyyttä ja ominaisuuksien geneettisen periytymisen lainalaisuuksia ja näiden taustalla vaikuttavia (molekyylibiologisia) taustamekanismeja.

H
Holismi : Humanistiset tieteet : Hypoteesi

Havainto
Aistinvarainen representaatio jostain ympäristön ärsykkeestä.

Holismi

1. Antilokalisationismi - ks. Lokalisaatio

2. Teoria, jonka mukaan järjestelmää ei voi ymmärtää analysoimalla se toisistaan riippumattomiin osiin (vrt. Reduktionismi), ja/tai jonka mukaan järjestelmä ei koostu itsenäisistä osista joilla on oma pysyvä "olemus", ja jotka voisivat esiintyä useissa eri osien kombinaatioissa.

Humanistiset tieteet
Humanististen tieteiden eli "ihmis- ja yhteiskuntatieteiden" (kasvatustiede, taiteentutkimus ja estetiikka, uskontotiede, antropologia, historia, tietyt psykologian ja filosofian osa-alueet) tavoitteena on ymmärtää ja kehittää ihmistä ja yhteiskuntaa, ei niinkään saavuttaa objektiivista ja täsmällistä empiiristä (ks. empiirinen menetelmä (1)) tietoa luonnon lainalaisuuksista. Ihmistä ja yhteiskuntaa tarkastellaan inhimillisenä, henkisen elämän ilmiönä, ei "vain" luonnonilmiönä. Tutkimusmenetelmät vastaavasti painottavat ymmärtämistä ja tulkintaa, tarkkojen mittausten ja loogisen täsmällisyyden sijaan.

Joskus humanistisen ja luonnontieteellisen tutkimuksen eroa luonnehditaankin siten että luonnontieteellisen tutkimuksen päämääränä on selittää ja ennustaa luonnonilmiöitä, humanistisen tutkimuksen päämääränä ymmärtää inhimillisen elämän ja kulttuurin merkityksiä. Tämä on kuitenkin siinä mielessä harhaanjohtavaa, että myös humanistinen tutkimus pyrkii usein selittämään asioita, kun taas myös luonnontieteet pyrkivät saavuttamaan ymmärrystä maailmasta.

Ks. myös Luonnontieteet, menetelmätieteet

Hypoteesi

1. Yleisesti: oletus, otaksuma, väittämä. Argumentaatiossa voidaan deduktiivisia johtopäätöksiä johtaa premisseistä joiden paikkansapitävyyttä ei ole pitävästi todistettu, vaan joita pidetään vain "hypoteettisesti tosina". Abduktiivisessa ja induktiivisessa päättelyssä johtopäätös taas on hypoteesi, jolle päättelyn premissit antavat tukea.

2. Tieteellisen menetelmän yhteydessä hypoteesilla tarkoitetaan suuremman empiirisen teorian yksittäistä väittämää tai väittämäjoukkoa (mallia), jonka paikkansapitävyyttä voidaan koetella objektiivisten ja systemaattisten havaintojen avulla - teorian ennuste.

I
Implementaatio : Induktio : Intentionaalisuus : Introspektionismi : Itseäänkorjaavuus

Implementaatio
Korkeamman tason ominaisuuksien, esim. psykologisten tai kognitiivisten ominaisuuksien, toteutuminen alemman tason järjestelmien monimutkaisessa organisaatiossa. Monitoteutuvuuden näkökulmasta Â’pelkän implementaationÂ’ tutkiminen ei ole kovinkaan kiinnostavaa (ylemmän tason tutkiminen on autonomista), kun taas reduktionistisen näkökulman mukaan alemman tason organisaation tunteminen on oleellista ylemmän tason kuvaamisen ja selittämisen kannalta.

Esimerkiksi materialismin mukaan kaikki mentaaliset ilmiöt implementoituvat aineellisissa olioissa (esim. aivoissa). Tietokoneohjelma voidaan implementoida useissa erilaisissa fysikaalisissa tietojenkäsittelyjärjestelmissä (esim. tekstinkäsittelyohjelma PC:ssä ja Macintoshissa) - ylipäätään tietokoneiden noudattamat algoritmit implementoidaan aina fysikaalisissa symbolisysteemeissä (kun taas itse algoritmin komputationaalinen analyysi tarkastelee algoritmia vain suhteessa matemaattisiin abstraktioihin).

Induktio
Yleistävä päättely, päättelymuoto, jossa yleinen sääntö päätellään käyttämällä premisseinä sen erikoistapauksia.

Esimerkiksi jos todistusaineistomme (premissit) ovat:

Mikko luki tenttiin Mikko pääsi tentistä läpi
Heikki luki tenttiin Heikki pääsi tentistä läpi
Matti luki tenttiin Matti pääsi tentistä läpi
Salla luki tenttiin Salla pääsi tentistä läpi
Tanja ei lukenut tenttiin Tanja ei päässyt tentistä läpi
Erkki ei lukenut tenttiin Erkki ei päässyt tentistä läpi
Tämän "todistusaineiston" pohjalta voidaan oikeuttaa seuraava induktiivinen yleistys (induktiota kutsutaan joskus myös "päättelyksi yksityisestä yleiseen"): Kaikki ne jotka lukevat tenttiin pääsevät siitä läpi, mutta kukaan niistä jotka eivät lue tenttiin eivät pääse.

Toisin kuin deduktiivinen johtopäätösten premisseistä johtaminen, induktiivinen päättely ei ole loogisesti täydellisen pitävää päättelyä - voi olla niin, että johtopäätös on epätosi, vaikka kaikki premissit olisivatkin tosia. On aina mahdollista, että esiin tulee uutta, yleistyksen kanssa ristiriidassa olevaa todistusaineistoa (esim. havaitsemme, että Uuno ei päässyt tentistä läpi, vaikka hän luki siihen, tai että Oiva pääsi tentistä läpi vaikkei lukenutkaan siihen, koska tiesi jo entuudestaan siinä kysytyt asiat).

Vrt. Deduktio, abduktio

Intentionaalisuus

1. Mentaalisten tilojen "suuntautuneisuus" johonkin kohteeseen (intentionaaliseen objektiin) jota ei välttämättä ole olemassa.

2. Se representaatioiden ominaisuus, että niillä on sisältönsä nojalla määrätyt toteutumisehdot (conditions of satisfaction).

Representaatio tavallaan "sanoo asioiden olevan tietyllä tavalla", toteutumisehdoilla tarkoitetaan silloin sitä asiaintilaa millä tavalla representaatio sanoo asioiden olevan.

Introspektionismi
Varhainen kokeellisen psykologian koulukunta - jonka "kokeet" eivät kuitenkaan perustuneet objektiiviseen ja systemaattiseen käyttäytymisen ja fysiologisten reaktioiden havainnointiin, vaan koulutetun "psykologisen havainnoitsijan" introspektioon. Keskeisiä edustajia W.Wundt ja E.Titchener. Behaviorismi syrjäytti introspektionismin nopeasti "luonnontieteellisesti" suuntautuvien psykologien keskuudessa. "Humanistisemmassa" psykologiassa introspektion käyttö (argumentaatiossa, ei vain intuition apuvälineenä) ehkä kuitenkin puolustaa yhä asemaansa.

W.Jamesin psykologista kokonaisteoriaa, samoin kuin mielenfilosofisia teorio
